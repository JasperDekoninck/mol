# Waarheid of Leugen (15 minuten)
Spel 3 en spel 4 zijn met elkaar verwoven. Aan het begin van spel 3 vraagt de spelleider voor twee groepen:
- 6 goede bluffers
- 2 leugendetectors
- 3 mensen die graag spreken
De eerste 8 spelers zullen dit spel spelen, de laatste 3 spelers zullen spel 4 spelen.

**Enkel voor de mol:** Rolverdeling gaat essentieel worden. Zorg er best voor dat mensen die hun lach niet kunnen inhouden of makkelijke "euh" zeggen, in de presentatorengroep zitten. Je mag zelf kiezen of je zelf ook een presentator probeert te zijn of niet. Je kan meer saboteren als presentator, maar je gaat jezelf ook meer verdacht maken (en het is moeilijker om toneel te spelen als presentator).

De bluffers worden verdeeld in groepjes van twee. Elke groepje komt apart naar voren. Elke persoon in het groepje krijgt apart een papiertje. Er zijn twee mogelijkheden:
- (Waarheid) Beide spelers krijgen hetzelfde tekstje met een ludieke situatie/verhaaltje. 
- (Leugen) Eén speler krijgt een tekstje met een ludieke situatie/verhaaltje, de andere speler krijgt hetzelfde tekstje maar met (detail)feitjes weggelaten (deze speler moet dus liegen tijdens de presentatie).
Op elk papiertje staat ook aangegeven in welke mogelijkheid de spelers zich bevinden (waarheid of leugen). De spelers mogen hun tekstje niet aan elkaar tonen. Speler die het volledige tekstje zien, moeten altijd de waarheid vertellen, tenzij het niet op het papiertje staat (dan kan je zowel de waarheid zeggen "ik herinner me het niet" of iets verzinnen). Als de presentator deze speler betrapt op een leugen, wordt er geen geld of paspunt verdiend. De leugenaar mag uiteraard liegen. 

De spelers zullen vijf minuten lang vragen van de twee leugendetectors moeten beantwoorden over de situatie. Telkens één van de twee spelers moet de vraag beantwoorden, en een vraag mag niet aan een specifiek persoon gesteld worden (dus de twee spelers beslissen zelf wie de vraag beantwoord). Aan het einde van deze vijf minuten moeten de leugendetectoren beslissen welke mogelijkheid ze denken dat het groepje had (waarheid of leugen). Als ze dit correct raden, krijgt de groep 400 euro. Als ze het fout raden, krijgen de leugenaars een pasvraag (+10% voor de volgende stemronde).

**Enkel voor de mol:** Als mol is het vooral belangrijk om te weten wanneer leugens en waarheden verteld worden: waarheid, leugen, leugen is de volgorde. Als je een leugendetector bent, probeer zelf vragen te stellen die verwarring zaaien, bijvoorbeeld door te vragen naar details die niet in het verhaal staan. De situaties zijn hieronder uitgewerkt, maar je kan deze overslaan als je wilt. Als je een bluffer bent, probeer dan zo natuurlijk mogelijk te klinken, en dan zal het zeker bij de leugens helpen om de verhaaltjes beneden te lezen (ik zal jou altijd de kaart met gaten geven als je een bluffer bent, maar weet dat je medespeler je dan misschien gaat door hebben als je het te goed doet).

## Situaties

### Situatie 1 (Waarheid)
"Wij hebben ons ooit ingeschreven voor een workshop 'Geitenyoga' bij 'La Ferme du Bonheur' in de buurt van Durbuy. Het ging goed en we zaten net in de 'Neerwaartse Hond' positie, toen de favoriete geit van de eigenares, een zwarte geit met één wit oor genaamd 'Berta', besloot dat de knalgele handtas van [Speler B] er lekker uitzag. Berta heeft in één hap de elektronische sleutel van onze Opel Astra ingeslikt. We hebben vier uur moeten wachten tot de sleutel er... langs de achterkant weer uitkwam. We hebben de sleutel uiteindelijk met twee satéprikkers van de barbecue moeten opvissen en schoonmaken in de rivier de Ourthe. De auto startte gelukkig wel nog, maar de sleutel rook wel een beetje muf."

### Situatie 2 (Leugen)
Speler A (Volledige tekst): "Tijdens een citytrip naar Barcelona, in de wijk Barrio Gótico, dachten we een authentieke kookcursus 'Paella maken' geboekt te hebben bij ene Señora Maria. We kwamen echter per ongeluk, door een fout in het huisnummer, terecht in een workshop naaktmodel tekenen. Omdat we geen Spaans spraken en te beleefd waren om weg te gaan, heeft [Speler A] uiteindelijk twee uur lang naakt op een fluwelen krukje moeten zitten met een ananas in de hand, terwijl [Speler B] hem/haar moest tekenen met houtskool. Het was ijskoud in die studio. De tekening, die overigens nergens op lijkt, hangt nu nog steeds in het gastentoilet beneden, in een rode kader."

Speler B (Tekst met gaten): "Tijdens een citytrip naar Barcelona, in de wijk ____________________, dachten we een authentieke kookcursus ____________________ geboekt te hebben bij ene Señora Maria. We kwamen echter per ongeluk, door een fout in het huisnummer, terecht in een workshop naaktmodel tekenen. Omdat we geen Spaans spraken en te beleefd waren om weg te gaan, heeft [Speler A] uiteindelijk twee uur lang naakt op een fluwelen krukje moeten zitten met ____________________ in de hand, terwijl ik hem/haar moest tekenen met ____________________. Het was ijskoud in die studio. De tekening, die overigens nergens op lijkt, hangt nu nog steeds in ____________________ beneden, in een rode kader."

### Situatie 4 (Leugen)
Speler A (Volledige tekst): "Wij hebben ooit vastgezeten in de lift van de Eiffeltoren, ergens tussen de tweede en de derde verdieping. We zaten daar samen met een groep Japanse toeristen en een clown genaamd 'Pierre' die ingehuurd was voor een kinderfeestje bovenin Restaurant Jules Verne. We hebben daar precies 45 minuten vastgezeten. Om de sfeer erin te houden, is de clown ballonfiguren beginnen vouwen, voornamelijk roze poedels. Uiteindelijk moest iedereen plassen, en hebben we bij gebrek aan beter een bolhoed van de clown moeten gebruiken als noodtoilet. We hebben de hoed daarna in de hoek van de lift gezet en er een menukaart over gelegd. We hebben elkaar plechtig beloofd hier nooit meer over te praten, tot nu."

Speler B (Tekst met gaten): "Wij hebben ooit vastgezeten in de lift van de Eiffeltoren, ergens tussen de tweede en de derde verdieping. We zaten daar samen met een groep ____________________ toeristen en een clown genaamd ____________________ die ingehuurd was voor een kinderfeestje bovenin ____________________. We hebben daar precies 45 minuten vastgezeten. Om de sfeer erin te houden, is de clown ballonfiguren beginnen vouwen, voornamelijk ____________________. Uiteindelijk moest iedereen plassen, en hebben we bij gebrek aan beter ____________________ van de clown moeten gebruiken als noodtoilet. We hebben de hoed daarna in de hoek van de lift gezet en er een menukaart over gelegd. We hebben elkaar plechtig beloofd hier nooit meer over te praten, tot nu."